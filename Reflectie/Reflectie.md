# Reflectie

## Reflectie WPL 1

## Mijn reflecties tijdens WPL1

Van welk resultaat van WPL1 ben je vooral trots en waarom? 

Ik ben het meest trots over mijn resultaat van de test over talstelsels omdat ik hier toch wel veel tijd en moeite in heb moeten steken. Wiskunde is ook totaal niet mijn sterkste kant en dit maakte dat het voor nog meer voldoening heeft gezorgd denk ik.

## X-factor

![wplxfactor!](../images/X-factor.png)


## Empassie

Wat is mijn passie? Hoe houdt dit verband met de opleiding?

Ik heb veel passies, soms maakt dit het moeillijk om te kiezen. Ik ben een zeer actief persoon ik ga gemiddeld 4 tot 5 keer per week naar de fitness en speel daarbuiten ook zaalvoetbal, ook ga ik regelmatig skaten en lopen. Daarnaast hou ik ook veel van muziek, films/series, kunst en architectuur waar ik me gamekkelijk uren mee kan bezig houden. Een andere passie van mij is reizen en het ontdekken van andere culturen. Ik ben al in veel verschillende landen geweest en het is mijn doel om er zo veel mogelijk te zien. Wat mij aangezet heeft tot het volgen van deze opleding is mijn passie voor voor alles wat met technologie te maken heeft, al van jongs af aan ben ik zeer geinteresseerd in computers maar ook in gsm's. Ik vind het dan ook zeer interessant om altijd up to date te zijn omtrent nieuwe technologie.

Wat geeft mij energie en goesting? En hoe zie je dit in je opleiding terugkomen?

In het verleden heb ik al veel verschillende jobs gehad, maar geen daarvan gaf me echt het gevoel van voldoening of waardering, dit zorgde er dan ook voor dat ik niet gemotiveerd was om ze te blijven doen. Ik hoop dat een diploma halen in de richting systeem en netwerkbeheer hier verandering in kan brengen. Dit is natuurlijk een enorme drijfveer voor mij, ik studeer voor een betere toekomst.

Hoe zie je jezelf in dialoog gaan met anderen in de opleiding die je bent aangevat?

In mijn opleiding wil ik op een respectvolle en professionele manier met medestudenten omgaan. Ik ga mijn gedachten delen, vragen stellen en luisteren naar wat mijn klasgenoten te zeggen hebben. Ik hoop dat we samen kunnen bijleren en het gezellig hebben.

Wat versta jij onder een ken-doementaliteit (ondernemend zijn in de brede zin van het woord) en hoe zie je dat in de opleiding die je bent aangevat?

Ik gebruik mijn huidige kennis als basis om in actie te komen. Ik ben actief bezig met het opdoen van meer kennis. In de wereld van IT betekent dit voortbouwen op wat ik al weet en tegelijkertijd gericht zoeken naar informatie over onderwerpen waar ik minder ervaring mee heb.

Hoe ver sta jij op dit moment al in een ken-doementaliteit?

Momenteel ben ik vooral nog bezig met een kennismaking van verschillende gebieden van de IT sector. Kennis opdoen en dingen bijleren zijn de zaken waar ik mij nu mee bezig houd.

## Internationaal Samen(net)werken

Hoe ziet jouw netwerk er op dit moment uit? Kan je dit netwerk inzetten in functie van de opleiding die je hebt aangevat?

Op dit moment heb ik nog niet zo een groot netwerk binnen de IT sector, het is dan ook mijn doel om dit op te bouwen. Ik beschik wel over een vrij goot persoonlijk netwerk. Want ik ben een  sociaal persoon en ik maak gemakkellijk nieuwe vrienden. Enkele van mijn vrienden werken ook in de IT sector en zij hebben mij ook aangeraden om de opleiding te volgen.

Hoe zou jij internationaal samen kunnen werken in de opleiding die je hebt aangevat?

Dit is spijtig genoeg door de VDAB momenteel niet toegelaten.

## Multi & disciplinariteit

Wat weet je op dit moment al over de inhouden van je opleiding?

We gaan leren over IT-gerelateerde dingen zoals Windows, Linux en netwerken. Tegelijkertijd gaan we ook ontdekken hoe dit echt in de praktijk werkt, zoals op de werkplek (WPL) en bij IT-organisation.

Met welke andere disciplines (opleidingen / beroepen / ...) zou jij in aanraking kunnen komen in je opleiding?

In een IT-opleiding kun je in aanraking komen met verschillende beroepen buiten de IT, afhankelijk van de specifieke focus en inhoud van je programma. Enkele voorbeelden zijn:

- Management en leiderschap
- Marketing
- Gezondheidszorg of onderwijs

## Reflectie op de X-factor

Hoe ziet je X-factor er op dit moment al uit? Welke ervaringen heb je al?

Ik heb al veel werkervaring maar dit was nooit binnen de IT sector.

Hoe zou je je X-factor kunnen vertalen naar de opleiding waarvoor je gekozen hebt?

Ik probeer dagelijks mijn vaardigheden en begrippen te vergroten, zodat ik beter voorbereid ben op de volgende fase van mijn loopbaan.

Hoe zou jij je X-factor verder kunnen ontwikkelen?

Mijn sterke punten kennen en weten wat mij uniek maakt.
Duidelijke doelen opstellen voor mezelf.
Altijd in leermodus blijven: deelnemen aan relevante trainingen/opledingen/certificaten.
Mijn netwerk bouw ik uit voor nieuwe ideeën en kansen.
Open staan voor nieuwe ervaringen want allen zo kan je groeien.
Regelmatig feedback vragen om te blijven groeien en om betere inzichten te bekomen.
Mijn successen en ideeën delen voor zichtbaarheid en reclame.
   
## Gastsprekers

Nathan Reviers - Carglass

Wat heb ik onthouden: Het is vooral belangrijk voor een service desk team om de WIP (work in progress) laag te houden. Dit zorgt voor een snellere opvolging van de incidenten en minder werkdruk voor de medewerkers.
Men moet ook zorgen voor excplicitie communicatie (duidelijk en volledig) net als werken volgens een Lean process, Itil komt hier ook bij aan bod. Ze werken volgens een 1ste lijn, 2de lijn en 3de lijns probleemverhelping.
Bij Carglass hebben ze er voor gezorgd dat de klantentevredenheid sinds 2020 tot 2023 van een 6,5/10 naar een 9/10 is gestegen door middel van bepaalde principes te hanteren en na te denken over hoe problemen beter en efficienter op te lossen. De WIP is dan ook van 400 incidenten naar 50 gezakt.
Een goed gedocumenteerde administratie zorgt ook voor een betere manier van werken waarbij je gemakkelijker met meerdere incidenten bezig kan zijn en deze ook over verschillende teamleden kan verdelen.

Wat heb ik bijgeleerd: Ik zie mezelf niet snel in een soortgelijke omgeving werken.

Niels Aerts - Xpose

Wat heb ik onthouden en bijgeleerd:

Niels maakte een zeer gedreven indruk op mij. Zijn presentatie was niet alleen overtuigend, maar bracht ook nieuwe inzichten en ideeën rond cyber security naar voren. Hij lijkt goed bezig te zijn, en ik ben enthousiast over de richting die hij opgaat. Zijn passie en denkwijze hebben mijn interesse gewekt. 

Vladimir Vets & Djen Van Rompay - Tergos

Wat heb ik onthouden en bijgeleerd:

De presentatie liet op mij een gemengde indruk achter. Terwijl Vladimir kennis over headhunting deelde, kwam zijn presentatie soms als te theoretisch voor mij over. Vaak had ik de indruk dat de focus vooral ligt op het vervullen van vacatures in plaats van de kandidaten goed te helpen. Dit is ook iets wat ik zelf al ervaren heb. Herhaalde en ongevraagde benaderingen door recruiters kunnen naar mijn mening als opdringerig worden ervaren, wat irritatie kan opwekken.

## Slotevaluatie

Wat weet je al over de soort van job die je later wil uitoefenen?

Als eerste job zou ik iets in de richting van Junior IT Consultant willen doen, om eravaring in het werkveld op te doen. Naarmate ik genoeg ervaring heb opgebouwd zou ik op termijn wel graag voor mezelf werken.

Waarover zou je nog wel een gastseminarie willen tijdens WPL2?

Quantum Computing en Zijn Toepassingen: Dit onderwerp lijkt mij zeer interessant.
Artificial Intelligence en Machine Learning : Bespreek concrete toepassingen van  ai in verschillende sectoren, met focus op uitdagingen.

Welk inzicht heeft WPL1 jou gebracht?

Werkveld-inzicht: Werkplekleren geeft mij een dieper inzicht in de dagelijkse werking van het vakgebied.
Samenwerking en Communicatie: Werkplekleren betekent vaak samenwerken met collega's en professionals in het veld.
Netwerken: WPL biedt ook kansen om te netwerken en professionele relaties op te bouwen, wat volgens mij waardevol kan zijn voor toekomstige carrièrekansen.

Wat hoop je in WPL2 te leren en ontdekken? Wat zijn je voornemens?

Ik ben enthousiast en nieuwsgierig over de mogelijkheid om meer praktijkgerichte projecten uit te voeren bij WPL2.
Ik blijf vastbesloten om mijn kennis op het gebied van IT uit te breiden. Mijn voornemen is om actief nieuwe technologieën te verkennen, de laatste ontwikkelingen te volgen en zowel theoretische als praktische expertise op te bouwen. Ik streef ernaar mijn vaardigheden voortdurend te verbeteren en mee te groeien met de evoluerende IT-sector.


## Reflectie WPL 2

### Persoonlijke eindreflectie:

Tijdens WPL2 heb ik een reeks opdrachten uitgevoerd die mijn technische en soft skills aanzienlijk hebben verbeterd. Hieronder geef ik een overzicht van mijn ervaringen en de vaardigheden die ik heb ontwikkeld.

Installatie Windows Server 2022: Deze taak was een van mijn eerste kennismakingen met de nieuwste versie van Windows Server. De installatie verliep relatief vlot, hoewel ik enkele obstakels tegenkwam bij het configureren van de netwerkinstellingen. Dit leerde me geduld en doorzettingsvermogen.

Configuratie voor template Windows Server 2022: Het creëren van een configuratietemplate was een leerzaam proces. Het testen en documenteren van de configuratie verbeterde mijn vermogen om systematisch en nauwkeurig te werken.

Installatie DC01 vanuit template: Het opzetten van een domeincontroller vanuit de template was een cruciale taak. Dit ging vrij vlot dankzij de eerder gemaakte configuraties, en het gaf me inzicht in de waarde van een goede voorbereiding.

Linux Desktop koppelen aan AD: Dit was een uitdaging vanwege de verschillen tussen Windows en Linux systemen. Maar ik slaagde er vrij vlot in om de koppeling te maken, wat mijn probleemoplossende vaardigheden verbeterde.

Implementeer LAPS: De implementatie van Local Administrator Password Solution (LAPS) was nieuw voor me. Na wat onderzoek en testen, begreep ik de noodzaak en voordelen van deze beveiligingsmaatregel. Het duurde echter even voordat ik het werkend kreeg, wat mijn geduld en doorzettingsvermogen verder ontwikkelde.

Windows-DNS server met forward en reverse lookup zone: Het configureren van de DNS server was technisch complex, maar essentieel voor het netwerkbeheer. Dit project versterkte mijn begrip van DNS en netwerkarchitectuur.

LMS gekoppeld aan Active Directory: Het integreren van een Learning Management System (LMS) met AD was een van de moeilijkste taken. Het vereiste diepgaand onderzoek en vele tests, wat mijn vermogen om met complexe systemen te werken vergrootte.

Intranet site: Het opzetten van een intranet site was een creatieve opdracht waar ik mijn webdesign en configuratie vaardigheden kon toepassen. Dit project versterkte mijn kennis van webservers en content management systemen.

Group Policies voor Internet Corner PC: Het configureren van Group Policies voor specifieke gebruikersgroepen was eveneens een van de moeilijkste opdrachten. Dit vereiste een grondige planning en testing, en verbeterde mijn begrip van groepsbeleid en hun impact op de gebruikerservaring.

Reflectie: 

Wat ging goed: Ik heb veel geleerd over het installeren en configureren van servers, de integratie van verschillende systemen en het oplossen van technische problemen.

Wat ging minder goed: LMS integratie met AD duurde lang net als de implemantatie van LAPS en het configureren van Group Policies dit vond ik de moeilijkste taken en deze vergden veel tijd en moeite.

Teamsamenwerking: We werkten goed samen als team, waarbij we regelmatig kennis en oplossingen uitwisselden. Dit heeft mijn communicatieve vaardigheden versterkt.

Groeimomenten: Ik ben gegroeid in mijn vermogen om problemen te diagnosticeren en op te lossen zonder te panikeren. Doorzettingsvermogen en geduld bleken cruciaal.

Technische skills: Mijn kennis van Windows Server, Active Directory, DNS configuratie en systeembeveiliging is aanzienlijk toegenomen.

Soft skills: Ik heb mijn teamwork, communicatie en probleemoplossend vermogen verbeterd. Door intensieve samenwerking heb ik geleerd effectief te communiceren en samen te werken aan gemeenschappelijke doelen.

Dankwoord:

En natuurlijk, een speciale dank aan mijn teamgenoten voor de geweldige samenwerking. Zonder jullie was ik nu misschien nog steeds verdwaald in de command line! :)

## Reflectie WPL 3

### Eindreflectie WPL3

Positieve punten

Tijdens mijn periode van Werkplekleren (WPL3) heb ik veel positieve ervaringen opgedaan die mij zowel professioneel als persoonlijk hebben verrijkt. Een van de meest positieve punten is dat ik de kans heb gekregen om te werken in een omgeving waar ik mijn theoretische kennis in de praktijk kon brengen. Hierdoor heb ik niet alleen mijn technische vaardigheden kunnen aanscherpen, maar ook mijn probleemoplossend vermogen verder kunnen ontwikkelen.

Positieve realisaties

Ik ben trots op wat ik heb bereikt tijdens deze stageperiode. De belangrijkste taken die ik heb uitgevoerd, zijn:

Het maken van een netwerkplan en behoefteanalyse.

Segmentatie van het netwerk door VLANs te implementeren.

Het opstellen van offertedossiers en opvolgingsdossiers voor benodigde netwerk- en randapparatuur.

Het installeren en configureren van netwerk- en randapparatuur.

Het schrijven van handleidingen voor de geïnstalleerde apparatuur.

Het maken en uitrollen van automatisatiescripts op bedrijfscomputers en laptops.

Het configureren van een firewall om de netwerkveiligheid te verbeteren.

Het werken met het Odoo ERP-pakket en het volgen van vergaderingen hierover.

Het gebruiken van specifieke software voor de programmatie van LED-schermen.

Het opzoeken van een track-en-trace-systeem (dat nog niet kon worden geïmplementeerd).

Het klaarmaken van 4G-simkaarten voor gebruik in LED-trailers.

Ik ben vooral tevreden over de impact die mijn werk heeft gehad, zoals het automatiseren van processen en het verbeteren van de netwerkstructuur.

Positief op de werkplek

De werksfeer op mijn stageplek was erg aangenaam. De open communicatie en de ondersteuning van collega’s hebben een positieve indruk op mij achtergelaten. De bedrijfscultuur was stimulerend en gericht op samenwerking en groei. Dit gaf mij het gevoel dat mijn bijdragen gewaardeerd werden, wat mijn motivatie verhoogde.

Samenwerking

De samenwerking met mijn werkplekcoach en collega’s verliep soepel. Mijn werkplekcoach bood duidelijke begeleiding en stond altijd klaar om vragen te beantwoorden of advies te geven. Collega’s waren behulpzaam en betrokken, wat zorgde voor een prettige dynamiek binnen het team. Toch merkte ik dat ik soms meer proactief had kunnen zijn in het zoeken van feedback en het delen van mijn eigen inzichten. Dit is een werkpunt dat ik in de toekomst wil aanpakken door regelmatiger overlegmomenten te plannen en mijn voortgang te bespreken.

Uitdagingen

Een van de grootste uitdagingen tijdens WPL3 was het uitvoeren van administratief werk en het documenteren van processen en projecten. Het bijhouden van uitgebreide documentatie kostte extra tijd en aandacht. Daarnaast was het plannen en prioriteren van mijn werk uitdagend, vooral tijdens drukke periodes waarin meerdere belangrijke taken, zoals het implementeren van VLANs en het maken van automatisatiescripts, tegelijkertijd aandacht vroegen. Het schakelen tussen deze taken vergde een goede organisatie en aanpassingsvermogen.

Verbeterpunten voor WPL4

In WPL4 wil ik mijn tijdmanagement verbeteren en meer structuur aanbrengen in mijn aanpak. Ik kan bijvoorbeeld een duidelijker overzicht maken van mijn taken en deadlines, en regelmatiger terugkoppeling vragen aan mijn werkplekcoach. Ook wil ik mijn samenwerking met collega’s verder versterken door actiever deel te nemen aan teamoverleggen en gezamenlijke projecten. Hulp bij het verder ontwikkelen van mijn technische kennis, zoals diepgaandere begeleiding bij complexe projecten, zou hierbij welkom zijn.

Vooruitblik

Ik zie nog veel mogelijkheden om mij verder te ontwikkelen op mijn werkplek. Een van de gebieden waarin ik wil groeien, is het automatiseren van taken met behulp van PowerShell en andere scriptingtechnieken. Daarnaast wil ik mijn vaardigheden in netwerken en beveiliging verder uitbreiden, vooral door meer te leren over penetration testing en beveiligingsprotocollen.

Mijn huidige talenten, zoals mijn analytisch denkvermogen en doorzettingsvermogen, gebruik ik al regelmatig op mijn werkplek. Toch denk ik dat ik mijn communicatieve vaardigheden nog meer kan inzetten door duidelijker te communiceren over mijn voortgang en actief mee te denken tijdens vergaderingen en overleggen. Daarnaast wil ik mijn inzichten delen door relevante input te leveren bij teamprojecten en samenwerkingsmomenten. Voor WPL4 zou ik graag werken aan projecten die te maken hebben met netwerkbeheer, cybersecurity en verdere automatisering. Daarnaast zijn er ook een aantal opdrachten die ik nog niet heb kunnen afwerken, zoals het implementeren van een VoIP-netwerk, een cloud-netwerk en een track-en-trace-systeem. Deze onderwerpen bieden mij extra leerkansen en sluiten aan bij mijn toekomstplannen.

Met de inzichten en ervaringen die ik tijdens WPL3 heb opgedaan, kijk ik vol vertrouwen uit naar WPL4, waarin ik mijn vaardigheden verder wil verfijnen en nieuwe uitdagingen wil aangaan.

## Reflectie WPL 4

Positieve punten
Tijdens WPL4 heb ik ontdekt hoe boeiend en waardevol cloud- en automatiseringsoplossingen zijn. Het werken met Microsoft Azure (AZ-900, AZ-104) hielp me mijn kennis van cloudarchitecturen snel uit te breiden en te vertalen naar concrete toepassingen. Daarnaast gaf het schrijven van PowerShell- en Python-scripts mij het vertrouwen dat ik handmatige, repetitieve taken consistent kan automatiseren. Het gevoel van voldoening wanneer een script foutloos draait en tijd bespaart, was zeer motiverend. Ook merkte ik dat ik door Zabbix-monitoring en Wireshark-analyses sneller netwerkproblemen identificeer, wat mijn technische zelfvertrouwen een flinke boost gaf.
________________________________________
Positieve realisaties
•	Azure-testomgeving opzetten en certificeringstraject: Ik heb zelfstandig een Azure-testomgeving ingericht met virtuele netwerken en storage-accounts. Dit maakte het mogelijk om snel proof-of-concepts uit te voeren én mijn Azure-vaardigheden (AZ-900, AZ-104) concreet te oefenen.
•	Automatiseringsscripts ontwikkelen: Ik schreef en implementeerde diverse PowerShell-scripts om back-ups te controleren en software-updates te automatiseren. Elk script leverde een merkbare tijdsbesparing op voor het beheerteam.
•	Monitoring en troubleshooting: Met Zabbix-agents op testservers en Wireshark-analyses heb ik bottlenecks en packetloss-troubleshooting uitgevoerd, waardoor virtuele testomgevingen stabieler draaiden.
•	Security-testen uitvoeren: Tijdens pentests met OWASP ZAP en Kali Linux bracht ik kwetsbaarheden in interne webapplicaties en testsystemen aan het licht en werkte ik mee aan gerichte mitigaties.
•	Load-balancingoptimalisatie: Door virtuele switches in VMware anders te configureren, verkortte ik reactietijden in testopstellingen en verbeterde ik de overall performance van de omgeving.
•	Documentatie en kennisdeling: Mijn Visio-diagrammen, procesbeschrijvingen en handleidingen voor nieuwe testscenario’s maakten het voor collega’s eenvoudig om dezelfde omgevingen zelfstandig op te starten en verder te ontwikkelen.
________________________________________
De sfeer tijdens WPL4 was zeer stimulerend: collega’s waardeerden mijn proactieve houding en luisterden actief naar voorstellen om processen te verbeteren. Doordat de IT-afdeling openstond voor experimenten met scripts en cloudoplossingen, voelde ik me vrij om nieuwe tools uit te proberen. De informele cultuur maakte het gemakkelijk om vragen te stellen of om feedback te vragen bij complexe vraagstukken. Deze positieve werkomgeving motiveerde mij om elke uitdaging enthousiast aan te pakken.
________________________________________
De samenwerking met mijn werkplekcoach en teamleden verliep soepel. Mijn werkplekcoach gaf me duidelijke doelen (bijvoorbeeld: “Zet Zabbix op voor alle testservers” of “Voer een pentest uit op de interne webapp”). Ik had genoeg ruimte om zelf oplossingen te zoeken, terwijl ik bij obstakels altijd terechtkon voor advies. 
________________________________________
Een van de grootste uitdagingen was het snel schakelen tussen verschillende technologieën. Zo vroeg het opzetten van load balancing in VMware om tijdige afstemming met teamleden over netwerk- en virtuele infrastructuur. Daarnaast kostte het me moeite om security-analyses met OWASP ZAP en Kali Linux grondig te documenteren, omdat ik in korte tijd meerdere kwetsbaarheden moest prioriteren. Ten slotte vroeg het schrijven van gestructureerde, begrijpelijke handleidingen voor collega’s om een balans tussen technische diepte en leesbaarheid—iets waar ik nog verder in kan groeien.
________________________________________
Verbeterpunten voor mijn verdere ontwikkeling

•	Security-rapportage: Ik wil het proces van security-testen verfijnen door reguliere pentest-scripts te ontwikkelen met Kali Linux en automatisch rapportgeneratie in te bouwen, zodat eventuele kwetsbaarheden sneller duidelijk zijn voor het team.
________________________________________
Vooruitblik

Met de kennis en ervaring uit WPL4 voel ik me goed voorbereid op mijn eerste baan in de IT. Ik wil verder investeren in certificeringen (bijvoorbeeld Azure Security Engineer of VMware VCAP) en me specialiseren in cloudbeveiliging en automatisering. Daarnaast wil ik mijn soft skills aanscherpen door deel te nemen aan technische meetups en interne kennissessies te geven. Mijn ambitie is om binnen twee jaar de rol van cloud-of security-specialist op mij te nemen, waarbij ik nieuwe automatiseringsoplossingen ontwikkel en de security-postuur van de organisatie verder versterk. Hiermee leg ik een stevige basis voor mijn loopbaan na de opleiding.

[Eindreflectie Wpl4](https://github.com/PXL-Digital-SNE-Werkplekleren/portfolio-JonathanDanielsPXL/blob/main/EindreflectieWPL4.pdf)
